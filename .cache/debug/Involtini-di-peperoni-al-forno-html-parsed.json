[
  {
    "source": "scraped",
    "url": "https://ricette.giallozafferano.it/Involtini-di-peperoni-al-forno.html",
    "title": "Involtini di peperoni al forno",
    "description": "Gli involtini di peperoni al forno sono stuzzichini  insaporiti da un ripieno di pangrattato, acciughe, capperi, basilico, prezzemolo  e mozzarella!",
    "image": "https://www.giallozafferano.it/images/ricette/5/584/foto_hd/hd650x433_wm.jpg",
    "ingredients": [
      "Peperoni gialli 1",
      "Peperoni rossi 1",
      "Pangrattato 2 cucchiai",
      "Acciughe sotto sale 1",
      "Prezzemolo tritato 1 ciuffo",
      "Capperi sott'aceto 1 cucchiaino",
      "Basilico 3 foglie",
      "Sale fino q.b.",
      "Pepe nero q.b.",
      "Aglio 1 spicchio",
      "Mozzarella a cubetti 20 g",
      "Olio extravergine d'oliva q.b."
    ],
    "instructions": [
      "Per preparare gli involtini di peperoni al forno, iniziate pulendo i peperoni con un panno umido e ponendoli interi e non mondati in una teglia 1 . Cuoceteli in forno a 250° per circa 20-25 minuti, rigirandoli sui lati fino a che la pelle non risulterà raggrinzita e bruna 2 . Nel frattempo dedicatevi al ripieno: tritate il prezzemolo e l'acciuga dissalata e diliscata 3 .",
      "Ponete la mozzarella su un tagliere e affettatela a dadini 4 . Dopodichè ponete il pan grattato in una ciotola capiente e aggiungete l'acciuga tritata e i capperi (5-6).",
      "Con l'apposito strumento, tritate l'aglio direttamente nel composto 7 , salate e pepate a piacere 8 e unite anche il prezzemolo tritato 9 .",
      "Infine spezzettate le foglie di basilico con le mani e aggiungetele al ripieno. Quando i peperoni si saranno raffreddati, eliminate il peduncolo verde 11 e spellateli 12 : la pelle verrà via agevolmente, ma durante questa operazione fate attenzione a non romperli.",
      "Aprite i peperoni, togliete i semi interni e ricavate 8 falde abbastanza larghe 13 . Adagiate le falde ben aperte su un tagliere cospargetele con il composto di pangrattato precedentemente preparato 14 . Nel centro di ogni falda sistemate poi un paio di piccoli cubetti di mozzarella 15 .",
      "Arrotolate delicatamente i peperoni ripieni formando degli involtini 16 e sistemateli in una pirofila, che avrete oliato leggermente in precedenza 17 . Infornate per circa 10 minuti a  200° e poi sfornate: i vostri involtini di peperoni al forno sono pronti per essere serviti tiepidi 18 !"
    ],
    "totalTime": "PT60M",
    "cookTime": "PT35M",
    "prepTime": "PT25M",
    "yield": 4,
    "category": [
      "Antipasti"
    ],
    "cuisine": [],
    "keywords": [
      "ricette, ricetta, cucina, cucinare, Involtini di peperoni al forno, Peperoni gialli, Peperoni rossi, Pangrattato, Acciughe sotto sale, Prezzemolo, Capperi sott'aceto, Basilico, Sale fino, Pepe nero, Aglio, Mozzarella, Olio extravergine d'oliva"
    ],
    "rating": 4.4
  }
]