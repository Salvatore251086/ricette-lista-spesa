[
  {
    "source": "scraped",
    "url": "https://ricette.giallozafferano.it/Pollo-con-anacardi.html",
    "title": "Pollo con anacardi",
    "description": "Il pollo con anacardi è un piatto della cucina orientale, in particolare thailandese: bocconcini di pollo con salsa di soia e anacardi tostati!",
    "image": "https://www.giallozafferano.it/images/165-16529/Pollo-con-anacardi_650x433_wm.jpg",
    "ingredients": [
      "Petto di pollo petto 700 g",
      "Porri 100 g",
      "Anacardi 100 g",
      "Aglio 1 spicchio",
      "Zenzero 10 g",
      "Farina di riso 80 g",
      "Olio extravergine d'oliva 10 g",
      "Acqua 60 g",
      "Salsa di soia 50 g",
      "Sale fino q.b."
    ],
    "instructions": [
      "Per preparare il pollo con anacardi, ponete gli anacardi in una padella 1 e tostateli a fuoco vivace per pochi minuti 2 . Prendete il porro, sciacquatelo sotto l’acqua corrente ed eliminate le foglie più esterne poi tagliate l’estremità che presenta la radice e l’altra estremità con le foglie di colore verde scuro, ora affettatelo sottilmente 3 e tenete da parte.",
      "Occupatevi del petto di pollo: tagliatelo a cubetti di circa 2cm 4 , trasferite i pezzetti in un colino e versate la farina di riso 5 , infarinate accuratamente i bocconcini di pollo mescolando e poi scuotete il colino per eliminare la farina in eccesso, tenete da parte i bocconcini di pollo infarinati. Ponete sul fuoco un ampio tegame, scaldate a fuoco basso l’olio di oliva 6 ,",
      "e insaporite con lo zenzero fresco grattugiato 7 , spremete uno spicchio d’aglio 8 poi aggiungete il pollo 9 .",
      "Fate rosolare il pollo qualche minuto a fuoco medio, poi irroratelo con la salsa di soia 10 , aggiungete quindi il porro affettato 11 e sfumate con l’acqua 12 .",
      "Proseguite la cottura per circa 10 minuti, il sugo deve restringersi. Infine unite anche gli anacardi tostati 13 e salate a piacere (regolatevi assaggiando dato che già la salsa di soia è sapida) 14 . Servite il pollo con anacardi ben caldo 15 !"
    ],
    "totalTime": "PT30M",
    "cookTime": "PT20M",
    "prepTime": "PT10M",
    "yield": 4,
    "category": [
      "Secondi piatti"
    ],
    "cuisine": [],
    "keywords": [
      "ricette, ricetta, cucina, cucinare, Pollo con anacardi, Petto di pollo, Porri, Anacardi, Aglio, Zenzero, Farina di riso, Olio extravergine d'oliva, Acqua, Salsa di soia, Sale fino"
    ],
    "rating": 4.7
  }
]