[
  {
    "source": "scraped",
    "url": "https://ricette.giallozafferano.it/Crostata-di-patate.html",
    "title": "Crostata di patate",
    "description": "La crostata di patate è un'idea sfiziosa e originale perfetta da servire come antipasto. Arricchita da prosciutto e formaggi piacerà a tutti!",
    "image": "https://www.giallozafferano.it/images/ricette/174/17457/foto_hd/hd650x433_wm.jpg",
    "ingredients": [
      "Patate 550 g",
      "Prosciutto cotto 100 g",
      "Edamer a fette 100 g",
      "Gorgonzola dolce 60 g",
      "Panna fresca liquida 50 g",
      "Uova 1",
      "Timo 1 rametto",
      "Sale fino q.b.",
      "Pepe nero q.b."
    ],
    "instructions": [
      "Per preparare la crostata di patate iniziate a lavare e pelare le patate 1 . Grattugiatele utilizzando una grattugia a fori larghi 2 e man mano trasferitele all'interno di un colino posto su una ciotola 3 .",
      "Utilizzando una spatola strizzatele schiacciandole delicatamente, in modo da eliminare l'acqua in eccesso 4 . Per asciugare ulteriormente le patate ponetele su un canovaccio pulito e allargatele utilizzando una forchetta 5 . Posizionate un altro canovaccio al di sopra delle patate e utilizzatelo per tamponarle ulteriormente, in modo che risultino completamente asciutte 6 . Nel frattempo preriscaldate il forno in modalità statica a 180°.",
      "Trasferite poi le patate in una ciotola 7 e conditele con sale 8 e pepe 9 .",
      "Aggiungete poi la panna fresca 10 , le foglioline di timo 11 e l'uovo 12 .",
      "Mescolate per amalgamare tutti gli ingredienti 13 . Imburrate uno stampo dal fondo estraibile di 20 cm e ricopritelo con il pangrattato 14 . Versate il composto di patate all'interno 15",
      "e spargetelo su tutta la superficie utilizzando una forchetta, pressando delicatamente anche sui bordi (16-17). Cuocete in forno statico preriscaldato a 180° per circa 35 minuti, finché i bordi risulteranno ben dorati 18 .",
      "Estraete la vostra base dal forno, quindi farcitela con il formaggio a fette 19 , il prosciutto cotto 20 e il gorgonzola. Per quest'ultimo basterà aiutarvi con un cucchiaino per spargere dei mucchietti su tutta la crostata 21 .",
      "A questo punto 22  rimettete la crostata di patate in forno sempre a 180° per altri 10 minuti. Non appena il formaggio sarà fuso, sfornate 23 , estraete dallo stampo e gustate la vostra crostata di patate 24 ."
    ],
    "totalTime": "PT60M",
    "cookTime": "PT45M",
    "prepTime": "PT15M",
    "yield": 6,
    "category": [
      "Antipasti"
    ],
    "cuisine": [],
    "keywords": [
      "ricette, ricetta, cucina, cucinare, Crostata di patate, Patate, Prosciutto cotto, Edamer, Gorgonzola, Panna fresca liquida, Uova, Timo, Sale fino, Pepe nero"
    ],
    "rating": 4.3
  }
]